<center><div class=rulebook-content-title>Cos'è un Pbc?</div></center>
<div class=block>Con il termine “PbC” si intende il “Play by chat”, ossia quella particolare categoria di gioco di ruolo che si avvale di un sistema chat, attraverso cui il personaggio viene mosso tramite delle “azioni” scritte in chat, rispettando l'ambientazione garantita dalla documentazione esistente. Spesso gratuito, è un ambiente non privo di un minimo di moderazione atta a cercare di rispettare la sensibilità della fascia di utenti a cui il gioco è rivolto (in questo caso sopra i 18 anni), tramite i così detto “Moderatori”.<br>
Il concetto si basa sull'idea della scrittura a più mani, in cui un singolo giocatore può muovere esclusivamente il proprio personaggio ed in condizioni particolari ed innocue alcuni png a lui legati o facendo parte dell'ambiente, solo per rendere più verosimili determinate situazioni pressoché innocue.</div>
<center><div class=rulebook-content-title>Le Azioni</div></center>
<div class=block>L'azione è il metodo utilizzato per poter giocare, una forma di narrazione composta da una parte descrittivo-narrativo ed una parte di dialogo per far interagire il vostro personaggio con quelli degli altri. <br>
Per poter iniziare a giocare è necessario scegliere una locazione (ossia una chat) in cui si troverà la descrizione della composizione del gioco ed iniziare a descrivere ciò che il proprio personaggio sta facendo al momento in cui prendete in mano la “storia”.<br>
Per poter facilitare la distinzione fra parlato e descritto, basterà inserire fra le parentesi [ ] quadre o < > uncinate la parte di dialogo;<br><br>

<i>Esempio</i>
<br>Shizuka afferra il bicchiere e lo alza verso l'amica sorridendole < A noi! > Dice, attendendo che anche lei compia di rimando lo stesso gesto.
<br><br>Naturalmente questa rappresenta solamente la base di come si scrive un'azione.<br>
Questo infatti non dà nessun genere di informazione riguardo il personaggio che stiamo muovendo, ma solo un movimento approssimato. <br>

Riproviamo quindi facendo un esempio molto più simile rispetto a come sono le azioni che troverete all'interno di un PbC:<br>
<br>
<i>Esempio:</i>
<br>Si sistema meglio sul divano dopo aver spento la TV ed evitare che anche il brusio di sottofondo possa disturbare in qualche modo la conversazione, lasciando solo al camino poco più in là il compito di continuare a scoppiettare di tanto in tanto e garantendo quel tepore che ha ormai avvolto tutto il resto della stanza, in una sensazione familiare di intimità e tranquillità. Sfrega le mani sulle gambe che si piegano in modo da essere portate sul divano, raccolte vicino al proprio bacino e vestite di un paio di jeans chiari, su cui un maglione pesante beige e lavorato grossolanamente con una spessa lana ne copre la parte ala. Allunga la destra per andare a prendere il bicchiere appena riempito e vicino a quello di Jaguin, alzandolo verso di lei e rivolgendole un sorriso disteso. < A noi! > dichiara a voce alta e con altrettanta certezza e convinzione, attendendo che anche lei compia di rimando lo stesso gesto. </div>

<center><div class=rulebook-content-title>La Turnazione delle Azioni</div></center>
<div class=block>Adesso che sappiamo come scrivere un'azione, bisogna evitare di inviare azioni multiple prima che gli altri giocatori possano risponderci e rispettare dunque l'andamento “a turni” che caratterizza il PbC.<br>
Ogni “Turno” impiegato dal giocatore, ha una durata variabile di tempo e spesso sono da considerare azioni che si svolgono in contemporanea, poiché svolte nello stesso momento. Finito un turno, si inizia da capo nel medesimo ordine in cui sono state inviate le prime azioni.<br><br>

<i>Esempio:</i>
<br>"A" entra nel locale
<br>"B" ordina una birra
<br>"B" si gira e rompe il bicchiere
<br>"C" cerca di richiamare l'attenzione di A
<br>In questo caso "B" ha sbagliato. La sequenza corretta sarebbe stata:
<br><br>"A" entra nel locale
<br>"B" ordina una birra
<br>"C" cerca di richiamare l'attenzione di A
<br>"A" si volta e saluta C
<br>"B" si gira e rompe il bicchiere
<br>“C” sussulta e si volta verso B
<br><br>
<u>Per ricordarci la regola:</u>
<br>A – B – C 
<br>A – B – C (e via dicendo)</div>

<center><div class=rulebook-content-title>L'interazione fra personaggi </div></center>
<div class=block>

Ogni volta che muovete il vostro personaggio, lo fate descrivendo ciò che fa o non fa ad un tempo verbale presente, ossia che sta svolgendo in quello stesso momento in cui l'azione si compie. <br>
Ogni qualvolta che interagite con un secondo personaggio in una sfera più "personale", è obbligatorio l'uso del condizionale e l'uso di periodi ipotetici che mette in dubbio la riuscita dell'azione, in modo da dare libera scelta al giocatore con cui vi state rapportando se accondiscenderà o meno all'azione da voi proposta. <br><br>

<i>Esempio: <br> </i>
”A” tenta quindi afferrare il braccio di “B” e qualora lo permettesse proverebbe successivamente a (...)
</div>

<center><div class=rulebook-content-title>Cosa posso fare in un'azione?</div></center>
<div class=block>In ogni azione c'è un numero limite di azioni che possono essere compiute, dipendenti dalla situazione e dal tipo di role che si sta svolgendo. Solitamente se sono movimenti molto piccoli, come gesticolare o come camminare in cerchio all'interno di una stanza o per strada, non vi è un vero e proprio limite. Così come non vi è alcun limite scritto del numero di dialoghi che è possibile intraprendere.<br>
Fate molta attenzione, però. Questo non significa che sia possibile fare un numero illimitato di azioni all'interno del proprio turno e bisogna sempre seguire la regola del buonsenso.<br>
Sicuramente se cercherete di afferrare il vostro compagno oppure se starete tentando di prenderlo in braccio, non potrete saltare anche giù dalla finestra, ma potrete solamente <i>accingervi</i> a farlo, per dar modo anche all'altro giocatore di reagire e quindi di acconsentire o rifiutare il vostro input di gioco.<br>
Stesso discorso vale per i dialoghi: può capitare che alcuni personaggi abbiano bisogno di svolgere dei monologhi molto lunghi per spiegare un qualche cosa o semplicemente perché di indole parlano molto senza prendere fiato. Fate attenzione a non accavallare troppi discorsi assieme, altrimenti vi troverete nella condizione di non sapere più quando è accaduto cosa o quando è stato detto cosa, con il rischio di sovrapporre toni concitati a toni calmi senza alcun apparente motivo!<br></div>

<center><div class=rulebook-content-title>I pensieri nelle azioni</div></center>

<div class=block>All'interno dei GdR PbC esistono numerose correnti di pensiero riguardo come debba essere o meno scritta un'azione. Spesso i giocatori meno esperti tendono a confondere il concetto di una <i>bella azione</i> con <i>un'azione ben scritta</i>. I personaggi introspettivi non sono necessariamente dei personaggi noiosi che non trasmettono emozioni, al contrario! Un personaggio pur essendo inespressivo può essere fortemente comunicativo con i suoi silenzi e con le sue pause. <br>
Normalmente è impossibile sapere cosa gli altri stiano pensando, quindi è buona norma limitare la descrizione a ciò che il personaggio trasmette all'atto pratico: sostituire i pensieri tramite ciò che trasmette con sguardi o con l'espressione del viso, con la postura o con la tensione, con l'agitazione e con i movimenti delle mani o del corpo all'interno dell'ambiente in cui state muovendo il vostro personaggio.<br>
In questo modo, invece di mettere al corrente chi avete di fronte dei pensieri del vostro personaggio, l'altro sarà maggiormente in grado di replicare e di interagire con voi, di leggere il vostro personaggio attraverso i gesti che comunicate, esattamente come nella vita reale.
<br><br><i>Esempio:</i>
<br>"A" pensa che “B” sia insopportabile
<br>Potrebbe diventare:<br>
"A" alza gli occhi al cielo mentre ascolta “B”, sospirando spazientito.</div>

<center><div class=rulebook-content-title>I “Riassunti”</div></center>

<div class=block>Molti giocatori si trovano spesso in difficoltà quando hanno di fronte qualcuno che nella propria azione opera la tattica del così detto <i>riassunto</i>, ossia una narrazione con cui non è possibile interagire e riguardante quasi esclusivamente le attività della giornata, del giorno prima o addirittura di una vita intera. <br>
Il nostro consiglio è quello di evitare, ma di rendere in ogni caso partecipi i giocatori con cui si vuole interagire della condizione in cui versa il vostro pg.<br><br>

<i>Esempio:</i><br>
"A" entra nel locale dopo una lunga giornata passata in magazzino a spostare scatoloni. 
<br>Potrebbe diventare:<br>
"A" entra nel locale, sedendosi stancamente sul primo sgabello che trova e rilassando le spalle in avanti, mostrando dei chiari segni di stanchezza sul volto e con ancora l'odore del sudore addosso.

<br><br>Perché queste accortezze? Perché rende il vostro personaggio “appetibile” agli occhi degli altri giocatori, che saranno invogliati a scoprirlo ed a fare domande sul suo conto, accendendo la possibilità di un botta e risposta in cui si può anche giocare a “mentire”, rendendo l'altro giocatore complice e vittima del vostro gioco, esattamente come voi lo sareste del suo.</div>

<center><div class=rulebook-content-title>Come mi inserisco in una role già avviata?</div></center>
<div class=block>Una buona norma da ricordare è che se si entra a metà di un turno di gioco in una role già iniziata, <i>dovreste sempre specificare il momento in cui il personaggio si inserisce all'interno di un discorso</i>, in modo da non lasciare spazio a dubbi di cosa abbia sentito o meno. Per questa ragione è sempre consigliabile arrivare alla fine del turno del giocatore che ci precede, salvo accordi off pregressi.
<br><br>
<i>Esempio: <br></i>
”A” lancia una lattina a "B"
<br>"B" la afferra al volo  <Grazie!>
<br>"A" fa un inchino scherzoso e teatrale <Non c'è di che.> 
<br>"C" arriva nei pressi dopo aver visto <u>da lontano</u> l'inchino di "A" <Ehilà, ragazzi!>
<br>"B" ride guardando "A" e poi si gira verso "C", alzando una mano verso di lui <Ehi!>
</div>

<center><div class=rulebook-content-title>Le azioni fondamentali: l'entrata e l'uscita</div></center>
<div class=block>Ricordiamo che, come al solito, domandare di potersi unire ad una role giù avviata è dimostrazione di cortesia, specie nel caso in cui non si è al corrente da quanto tempo sia iniziata o meno. Questo per evitare di incorrere in spiacevoli fenomeni di <i>io entro e tutti escono</i>. Tuttavia, qualora lo si ritenga coerente o se ne abbia voglia, non è strettamente necessario chiedere il permesso ai giocatori.<br><br>
<center><div class=rulebook-content-title>Entrata </div></center>
Durante il turno d'ingresso <b>non</b> è possibile attaccare in alcun modo né utilizzare Skill – salvo accordi tra player in base alla situazione. <br>
Nel caso di entrata in una role già avviata il personaggio può vedere ed interagire fin dalla prima azione con gli altri Pg ma non può dare per scontato cosa sente delle loro parole o ciò che vede delle loro azioni, in quanto questo cambia a seconda della situazione; è opportuno quindi accordarsi tra player nel caso di dubbi. <br><br>

<i>Esempio:</i>
<br>”A” cammina lungo la strada, distante dagli altri, difficilmente sentirà ciò di cui stanno discutendo; un personaggio che invece entra all'improvviso in una stanza occupata potrebbe trovarsi nel mezzo di una conversazione. <br><br>

<center><div class=rulebook-content-title>Uscita </div></center>
Durante il turno d'uscita <b>non</b> è possibile attaccare in alcun modo né utilizzare Skill – salvo accordi tra player. <br>
Nel caso si dovesse fare un'azione di chiusura durante una giocata tra più persone che non è ancora conclusa, è sempre necessario specificare in che modo il proprio Pg si allontana, in modo da non rischiare incoerenze di gioco a seconda di come la giocata prosegue. <br>
Se per un qualche motivo non si ha tempo/possibilità di scrivere l'azione di chiusura, è possibile accordarsi con gli altri player presenti specificando in Off come il personaggio esce di scena.  </div>