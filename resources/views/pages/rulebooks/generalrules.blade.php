<div class=rulebook-content-title><center>Regolamento Generale</center></div>
<div class=block>
1) Il Gdr è adatto alla maggiore (18) età. <br>
2) E' vietato iscriversi usando nomi e cognomi offensivi, presi interamente da personaggi reali (es: Brad Pitt) o contenenti numeri e simboli. La Moderazione richiederà un cambio nick in caso questo non fosse idoneo. <br>
3) Non è possibile giocare un personaggio di età inferiore ai sedici anni. I Png possono avere invece qualunque età. <br>
4) Ogni utente è invitato ad usare il massimo rispetto nei confronti del resto dell'utenza e dello Staff. E' vietato quindi utilizzare offese sia per messaggio privato che per messaggio Off in chat. <br>
5) E' possibile rivolgere dubbi, critiche o proteste allo Staff tramite messaggio privato, utilizzando sempre rispetto nei confronti delle altre persone. <br>
6) Durante una Quest è legittimo porre domande al Master, senza tuttavia tempestarlo di messaggi e senza assumere atteggiamenti di polemica. <br>
7) E' vietato utilizzare bestemmie sia in Off (via Messaggio o tramite Off in chat) che in gioco; gli utenti sono invitati ad un uso non eccessivo del turpiloquio nel linguaggio del personaggi. 
8) E' vietato l'utilizzo di descrizioni sessuali o di violenza esplicite in chat pubblica. <br>
9) Non sono concesse, in azione, abbreviazioni della lingua italiana (es: xk, cmq) o l'utilizzo di emoticons (es: >_<).<br>
10) Non è possibile fare pubblicità ad altre Land tramite Bacheca o MP; è possibile contattare la Gestione per collaborazioni. <br>
11) La distinzione tra Off Game e On Game è essenziale; la Gestione si riserva di intervenire qualora questa non dovesse essere rispettata dagli utenti e portasse a disagi. <br>
12) Sono assolutamente vietati atti di MP (Metaplay), PP (Power Play) o PK (Player Killer); azioni classificate come tali saranno punite dalla Moderazione. <br>
13) Le chat private possono essere usate per ambientare la giocata in un contesto privato e non adatto alla chat pubblica; non è possibile tuttavia giocare al loro interno omicidi, rapimenti o qualunque situazione che abbia una conseguenza sulla trama del gioco On. <br>
14) E' possibile congelare (bloccare temporaneamente) una role se ve ne è la necessità; è tuttavia consigliabile non far passare troppo tempo prima di concluderla, in particolare se essa contiene conseguenze sul gioco di trama. La giocata non è considerata valida ed esistente fino a quando non è conclusa. <br>
15) Giocate in estemporanea (ovvero in un lasso di tempo diverso da quello attuale) contenenti conseguenze sul gioco di trama devono essere comunicate alla Moderazione. Essendo il gioco estemporaneo un'eccezione e non la regola si invita a non farne un'abitudine, evitando conseguenze su terzi pg o sulla trama globale, onde evitare paradossi temporali. <br>
16) Giocate contenenti conseguenze sul gioco od avvenimenti importanti (rapimenti, scambio informazioni, etc) non possono essere date da background, salvo eccezioni concordate con la Gestione. <br>
17) La land è ambientata in un universo fantastico ed in un'epoca futura: non segue quindi gli avvenimenti della nostra realtà e non vi sono riferimenti ad essi. <br>
18) Domandare di potersi unire in una giocata già avviata è cortesia, ma non obbligatorio. <br>
19) E' possibile caratterizzare il proprio personaggio nel modo che più lo si desidera ma si raccomanda sempre di prestare attenzione alla sensibilità altrui. E' un gioco e come tale è uno svago per tutti. <br>
20) Il mancato rispetto delle regole è sottoposto a sanzioni di diversa entità (Ammonimento, Esilio temporaneo, Esilio permanente) da parte dello Staff.  <br></div>

<br><br><center><div class=rulebook-content-title>Sanzioni</div></center>
<div class=block>Essendo <i>Tokyo 0: Last Hope</i> una piattaforma ludica in cui coesistono persone con caratteri diversi e con esperienze diverse, al fine di garantire per tutti un ambiente sereno e piacevole è stato istituito un regolamento da dover rispettare in ogni sua forma, tenendo sempre presente che la regola non scritta che supera ogni concetto è quella del <u>rispetto in ogni sua forma verso terzi</u>. <br>
Al fine di mantenere un ambiente sereno per tutti i giocatori, sono stati inseriti tre livelli diversi di provvedimenti che scattano al momento di un'infrazione di uno dei punti del regolamento o nel momento in cui un player rischia di minare la serenità dell'ambiente del portale di gioco, con atteggiamenti scorretti e polemici che cercano di ledere la libertà altrui. Questo avviene tramite tre fasi disposte in crescendo: <i>Ammonimento, Esilio Temporaneo, Esilio permanente</i>.<br>
In casi eccezionali e di grave entità, può essere saltato il primo step o addirittura i primi due: questo avviene secondo rarissimi casi e per situazioni estreme che richiedano provvedimenti immediati a causa di reati gravi non solo di infrazione del regolamento del portale di gioco, ma anche e soprattutto della legge italiana ed europea, che minaccino la libertà del singolo individuo o che prevedano situazioni di pericolo psicologico per coloro che usufruiscono del portale.<br>
Invitiamo per tanto tutti i giocatori iscritti ad evitare atteggiamenti che costringano gestione e moderazione ad intervenire all'allontanamento immediato del singolo, oltre che a collaborare per evitare che si presentino casi simili ma di comunicarlo tempestivamente per permettere alla gestione gli accertamenti del caso.<br><br><br>

<b>1. Ammonimento</b>: l'ammonimento è il momento in cui moderazione o gestione comunicano all'utente di un atteggiamento scorretto riguardo un punto del regolamento assunto consapevolmente o inconsapevolmente, riguardo la falsa dichiarazione di un atteggiamento scorretto di terzi per cercare di ledere il suo gioco o la sua presenza all'interno del portale. Il giocatore in questa fase viene redarguito ed avvertito di non ripetere un simile errore, onde evitare di passare alla sanzione successiva.
<br><br>
<b>2. Esilio Temporaneo</b>: l'esilio temporaneo è una situazione in cui al player viene impedito temporaneamente di accedere al portale, previa comunicazione dell'errore commesso reiteratamente. Quest'azione viene utilizzata per dare modo all'utente di rileggere il regolamento e calmare il proprio umore, imponendo una pausa forzata dal gioco per riguadagnare una possibile perdita di lucidità.
<br><br>
<b>3. Esilio Permanente</b>: l'esilio permanente è una situazione estrema in cui il giocatore ha più volte commesso una stessa infrazione, ignorando gli avvertimenti della moderazione e/o della gestione, infranto regole che prevedano crimini dello stato italiano (atti di cyber bullismo).
<br><br><br>
Non tutte le sanzioni hanno una scaletta predeterminata, in quanto nessuno nella moderazione può prevedere la gravità degli atteggiamenti scorretti potenzialmente mostrati dagli utenti potenzialmente lesivi, ma qui di seguito troverete un elenco con un esempio delle infrazioni più comuni con tempistiche approssimate dell'Esilio temporaneo che variano da caso a caso.

<br><br>
<b>MP</b>: da 3 a 5 giorni di Esilio<br>
<b>PP</b>: da 4 a 6 giorni di Esilio<br>
<b>PK</b>: da 3 a 7 giorni di Esilio<br></div>

<center><div class=rulebook-content-title>I reati più comuni del web</div></center>
<div class=block><center><div class=rulebook-content-title>Cyber-bullismo</div></center>
E' il termine che indica un attacco continuo, ripetuto ed offensivo mediante i canali mediatici.
<br>Esistono diverse categorie ed atteggiamenti, che elencheremo qui di seguito:
<br><br><i>Cyber-persecuzione</i>: detto anche “cyber stalking”, sono le molestie e denigrazioni ripetute e minacciose mirate ad incutere timore nel prossimo o a generare atti di sottomissione e dipendenza verso gli obiettivi prescelti;
<br><br><i>Denigrazione</i>: è l'atto che prevede il mettere in giro voci riguardo terzi per danneggiare gratuitamente e con cattiveria la sua reputazione, alterando totalmente o anche solo parzialmente la realtà dei fatti nel tentativo di isolarlo o cacciarlo dalla comunità;
<br><br><i>Doxing</i>: diffusione pubblica via internet di dati personali e sensibili contro la volontà dell'interessato;
<br><br><i>Esclusione</i>: esclusione deliberata di una persona o più persone da un gruppo online, per provocare in essa un sentimento di emarginazione;
<br><br><i>Flaming</i>: messaggi online violenti e volgari mirati a suscitare scontri verbali all'interno della comunità o messaggi provocatori mirati ad izzare la comunità contro un singolo o più individui;
<br><br><i>Inganno</i>: ottenimento della fiducia di terzi tramite l'inganno, ai fini di pubblicare o condividere con altri informazioni confidate via mezzi elettronici;
<br><br><u><i>Minacce di morte</i></u>;
<br><br><i>Molestie</i>: spedizione ripetuta di messaggi mirati a ferire terzi e/o con attenzioni indesiderate comunicate precedentemente dal ricevente dei messaggi che si troverà in una situazione di disagio e di lesa libertà e tranquillità personale psicologica;
<br><br><i>Sostituzione di persona</i>: farsi passare per un'altra persona al fine di spedire messaggi o pubblicare testi reprensibili;</div>
<center><div class=rulebook-content-title>Il Sistema delle Denunce e le controversie fra utenti</div></center>
<div class=block>A volte accade che la moderazione e/o la gestione non sia presente per assistere a situazioni di infrazione del regolamento del portale di gioco, per controversie nate fra utenti a causa di incomprensioni legittime e dubbi o di lesione della libertà personale, nei casi in cui il portale diventa solamente un appoggio o un trampolino di lancio per atteggiamenti scorretti.<br>
In queste occasioni si invita innanzitutto l'utenza alla calma ed al non addossarsi il ruolo di “paladini della giustizia”, ma di collaborare con la moderazione per poter proseguire nel modo più equilibrato possibile all'interno della comunità.<br>
A questo proposito, vediamo nel dettaglio i comportamenti da vedere per <i>”denunciare”</i> un atto potenzialmente dannoso o che preveda potenzialmente degli scontri fra l'utenza.<br>
Qualora notaste irregolarità da parte di terzi, vi suggeriamo (se siete master o utenti esperti) di far presente immediatamente l'errore da parte del nuovo utente e di non generare incidenti con la stessa moderazione e/o gestione. Questo perché auspichiamo al mantenimento di un ambiente sereno che possa essere basata su una vera e propria collaborazione fra utenti, in modo tale da rendere più coeso possibile l'ambiente.<br>
Ricordiamo oltretutto che ogni denuncia è e deve restare anonima per l'utenza ed il corpo staff non impegnato in una simile attività.
<b><u>Fate attenzione</u></b>: Tutte le denunce riportate saranno prese in consegna solo ed esclusivamente dai <i>moderatori</i> che provvederanno tempestivamente ad informare la gestione dell'accaduto. Ricordatevi che, nei casi di falsa accusa e falsa testimonianza fatti con malizia e con intenzioni che rientrino nei casi di cyber bullismo per cercare di allontanare giocatori dal portale, dopo ad un'attenta analisi, i provvedimenti saranno presi contro chi ha sporto denuncia. <br>
Ricordate, inoltre, che una volta inviato il messaggio non sarà permessa l'intromissione anche da parte del richiedente del provvedimento salvo se questo venga interpellato dagli incaricati della questione per cercare di fare chiarezza.
<br>
<br><center><div class=rulebook-content-title>Nel caso di controversie fra utenti</div></center><br>
Se si generassero dissapori durante una role fra due utenti, si consiglia di cercare di chiarire lucidamente e civilmente i punti di vista divergenti senza sfociare in litigi. 
<br>Qualora questo non fosse possibile, a causa di incomprensioni e punti di vista troppo divergenti che esulano dalla previsione del regolamento scritto, si consiglia di interrompere momentaneamente la role e rivolgersi ad un master o ad un moderatore per chiarire i punti oscuri oggetto della discussione.<br>
Si fa presente che qualunque provvedimento preso dallo staff nel momento in cui viene interpellato, dovrà essere rispettato in quanto intervento super-partes e possibilmente estraneo alle due parti in contesa.
<br>
<br><center><div class=rulebook-content-title>Come denunciare e perché atti difformi dal regolamento di gioco</div></center>
Qualora le correzioni fossero impossibili da applicare tramite una conversazione civile e tramite suggerimenti ed aiuti per il prossimo, vi invitiamo a segnalare secondo il seguente format l'irregolarità:
<br><br>
<b>Nome giocatore</b><br>
<b>Motivo</b><br>
<b>Data dell'infrazione ed eventuale chat</b><br>
<b>Eventuale parte testuale riportante l'errore</b><br>
<br><u>N.B.</u>: in questo caso non verranno necessariamente presi provvedimenti lesivi verso il player o ammonimenti, ma si cercherà di correggere eventualmente l'individuo per evitare che si ripeta l'incidente. Questo dipende dalla gravità e dal tipo di infrazione commessa.
<br>
<br><center><div class=rulebook-content-title>Come denunciare e perché atti difformi dal regolamento base</div></center>
Qualora le correzioni fossero impossibili da applicare tramite una conversazione civile e tramite suggerimenti ed aiuti per il prossimo, vi invitiamo a segnalare secondo il seguente format l'irregolarità:
<br><br>
<b>Nome giocatore</b><br>
<b>Motivo</b><br>
<b>Data dell'infrazione</b><br>
<b>Punto del regolamento infranto</b><br>
<b>Eventuale parte testuale riportante l'infrazione</b><br>
<br>
<br><center><div class=rulebook-content-title>Come denunciare e perché atti lesivi ai danni di terzi</div></center>
Ci rendiamo conto che questo sia il punto più delicato del sistema, coinvolgendo direttamente la sfera personale dell'utenza: pertanto vi invitiamo a non prendere sottogamba nessun sintomo dei reati di cyberbullismo che subite o a cui assistite, di segnalarlo tempestivamente <u>solo ed esclusivamente</u> nel caso in cui abbiate la certezza che questi eventi siano avvenuti.<br>
Data appunto la natura particolare della situazione, non è possibile garantirvi un format della denuncia.</div>