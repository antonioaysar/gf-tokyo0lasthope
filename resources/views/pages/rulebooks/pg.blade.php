<center><div class=>Costruire un Personaggio</div></center>
<div class=block>
La scelta e la creazione del personaggio sono la parte più importante del gioco, in quanto è qui che il giocatore può dare libero sfogo alla propria fantasia; non è necessario decidere fin da subito ogni singolo dettaglio, un Pg può crescere e cambiare in modo inaspettato e l'ispirazione viene giocando. Questo documento è una linea guida per aiutare nella creazione del proprio Pg e approfondire i punti più importanti. <br><br>

<b>• Prestavolto</b><br>
Una volta scelto il volto che si vuole dare al proprio personaggio  (sono autorizzati solo pv reali che escludono le categorie politiche e religiose)  è necessario comunicarlo nell'apposita sezione, dopo essersi assicurati ch'esso sia disponibile. Fino a 7 giorni dopo l'iscrizione è possibile cambiare PV una sola volta anche se si è già giocato, comunicandolo alla Gestione, solo in caso i due PV siano somiglianti (stesso colore di capelli, occhi, carnagione, etc). Nel caso si desiderasse cambiare successivamente PV è possibile farlo cambiando in On i connotati del proprio personaggio, tramite chirurgia plastica o in seguito ad una resurrezione in un altro corpo [Sezione: Morte e Resurrezione].<br><br>

<b>• Statistiche</b><br>
Le statistiche corrispondono numericamente alle capacità fisiche e mentali del personaggio, sia all'interno di una Dinastia che all'esterno, riflettendosi anche sulle normali attività quotidiane. Un personaggio con una Destrezza molto bassa non potrà essere una ballerina, così come un personaggio dalla Destrezza alta, invece, sarà più fluido nei movimenti. Le Statistiche iniziali devono essere distribuite all'iscrizione ed in caso di necessità è possibile domandare alla Gestione, una sola volta, un cambio di queste purché entro 7 giorni dall'iscrizione. Le Statistiche sono legate anche ad eventuali bonus o malus. Gli utenti sono invitati a leggere accuratamente il paragrafo relativo alle Statistiche. [Sezione: Statistiche]<br><br>

<b>• Discendenza</b><br>
Caratteristica importante del Pg è la scelta della sua Discendenza, ovvero il Pianeta da cui discende e che influenza le sue attitudini, portandolo ad essere più predisposto verso alcuni comportamenti piuttosto che verso altri. Si sceglie all'iscrizione dopo aver letto accuratamente le descrizioni di ogni Discendenza. Per i primi 7 giorni dopo l'iscrizione è possibile fare richiesta di cambio Discendenza alla Gestione 1 sola volta senza nessuna giocata effettuata. E' una caratteristica importante del personaggio all'interno della Land, perciò si invitano gli utenti a prendersi il tempo necessario per valutare la Discendenza più affine alla propria idea di Pg. [Sezione: Discendenze]<br><br>

<b>• Talenti</b><br>
I talenti devono essere scelti appena dopo l'iscrizione del Pg, grazie ad uno smistamento di punteggio che aiuterà nella personalizzazione del Pg stesso. Essi raggruppano ciò che un personaggio sa fare professionalmente o anche solo amatorialmente, nonché le sue competenze (ballare, cucinare, parlare diverse lingue, etc.). E' possibile evolverli all'interno del gioco. Si prega di fare attenzione e di non commettere errori di inserimento. <br><br>

<b>• Dati (Id Card)</b><br>
Età, provenienza, data di nascita, colore degli occhi, dei capelli, segni particolari. Può essere inserita in scheda in modo più o meno completo, a seconda della fantasia del player, con ogni genere di dettaglio. Sono importanti, per favorire l'interazione con altri Pg, i dati base e visibili, come il colore di occhi e capelli, l'altezza, eventuali segni visibili (cicatrici, tatuaggi, piercing).<br><br>

<b>• Background (Bg)</b><br>
La storia del personaggio prima del suo arrivo in Land. Dove è nato, avvenimenti importanti che hanno contribuito alla sua formazione e alla sua esperienza, per quale motivo è arrivato in città, etc; può essere più o meno dettagliato a scelta del player, l'importante è che sia coerente con l'ambientazione della Land (in caso di dubbi, è possibile rivolgersi alla Moderazione e alla Gestione). E' sempre opportuno scrivere almeno una base in scheda in modo che i Moderatori possano intervenire in caso di irregolarità.<br>
In caso di Bg particolari (pg nobili, legati a situazioni particolari della città, conoscenza delle Dinastie, etc) è necessario chiedere prima l'approvazione alla Gestione.<br><br>

<b>• Segni Particolari</b><br>
I player sono liberi di costruire il personaggio secondo la propria fantasia, purché in linea con l'ambientazione della Land. E' possibile scegliere bonus e malus (che influenzano o derivano dalle Statistiche) umani secondo il proprio gusto, tenendo conto che ognuno di questi può avere delle conseguenze (es: un pg cieco avrà un malus alla percezione, un pg dal Q.I soprà la media dovrà avere un valore di statistica alto in Mente) o qualunque segno particolare visibile o non visibile del Pg ma che lo influenza in modo determinante: protesi, patologie particolari, documenti falsi, etc. E' necessario comunicarli alla Moderazione in modo che siano inseriti in scheda.<br><br>

<b>• Note del Fato</b><br>
Diverse dai Segni Particolari, in questa sezione sono i Master ed i Moderatori a scrivere Note riguardanti il Pg in seguito a quest o ad avvenimenti particolari, temporanei o meno ma che necessitano di essere catalogati.<br><br>

<b>• Lavoro</b><br>
All'iscrizione è possibile scegliere tra una lista di lavori disponibili (Uffici-> Lavori Liberi) a chiunque e non legati ad un Mestiere: lavori comuni, necessari per iniziare a giocare e per lo stipendio. Sono di solito un inizio che porta poi ad entrare all'interno di un Mestiere, ma nulla vieta di restarne al di fuori e mantenere solo questo tipo di lavoro; l'importante è che, qualunque lavoro si scelga, questo venga giocato e sia coerente con il personaggio.<br><br>

<b>• Mestiere</b><br>
In alternativa al mestiere libero è possibile scegliere un Mestiere, organizzazioni che portano ad uno specifico tipo di gioco e offrono un'interazione diversa al Pg, abilità comprese. E' possibile leggere ogni singolo Statuto cliccando sul Mestiere a cui si è interessati e facendo poi richiesta al Capo Mestiere per entrarvi, se i requisiti necessari sono soddisfatti. E' possibile naturalmente cambiare Mestiere, pur raccomandosi sempre di farlo seguendo la coerenza. [Sezione: Mestieri; Cambio Mestiere]<br><br>

<b>• Dinastia</b><br>
Ognuna di esse corrisponde ad un diverso tipo di gioco e permette la maggior caratterizzazione e la maggiore interazione possibile con gli altri utenti. Si consiglia sempre di fare richiesta ad una Dinastia dopo essersi ambientati in Land e dopo aver letto accuratamente ogni Statuto, in modo da trovare quella più affine ed idonea al proprio pg, senza avere fretta e prendendosi il tempo necessario per decidere. Davanti a qualunque dubbio è possibile contattare il Capo Dinastia. E' naturalmente possibile cambiare Dinastia seguendo le regole ed i passaggi relativi. [Sezioni: Dinastie, Perdita della Dinastia]<br><br>

<b>• Scheda</b><br>
La parte grafica del personaggio ma anche lo spazio di inserimento di dati, conoscenze, vissuto, descrizioni. E' possibile caratterizzarla come più si preferisce nei limiti del rispetto e dell'educazione. Non sono permesse nello spazio della scheda frasi offensive verso utenti o persone reali, riferimenti a materiale extra-land che non abbia attinenza con personaggio o gioco. <br><br>

</div>