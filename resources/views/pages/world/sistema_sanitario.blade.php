<center><div class=titoli>Sistema Sanitario</div></center>
<div class=block>

Nel momento in cui la popolazione mondiale si è ritrovata drasticamente ridotta una delle prime esigenze è stata quella di allungare il più possibile le aspettative di vita dei superstiti e dei loro discendenti, cercando metodi avanzati di cura in modo da ridurre al minimo il rischio di morte.<br>
Grazie all'accelerato sviluppo della tecnologia i medici possono ora utilizzare tecniche che prima dell'anno 0 erano ancora agli albori, rendendole operazioni ormai divenute abituali. </div>

<center><div class=titoli>Rigenerazione</div></center>
<div class=block>Divenuto chiaro che la magia appartiene a Tokyo e permea ogni essere umano, a partire dall'anno 0 alcuni medici iniziarono a sperimentare il modo di svilupparla e indirizzarla all'uso di tecniche curative. Nel 316 è comunemente riconosciuta l'abilità della rigenerazione, base di ogni medico assieme agli studi del settore in cui è specializzato. Essa è la capacità di poter curare ogni tipo di ferita, a seconda della propria esperienza, senza l'ausilio di operazioni e senza lasciare alcuna traccia del danno subito, non importa quanto grave esso sia. Non è possibile tuttavia ripristinare arti mancanti. </div>

<center><div class=titoli>Innesti meccanici</div></center>
<div class="block">La bionica di Tokyo 0 è talmente avanzata da riprodurre elementi interni ed esterni del corpo umano, rendendoli il più vicino possibile, per tatto e consistenza, alle parti originali. Qualunque tipo di infermità quindi non è più un problema e a tutti è possibile garantire una vita priva di impedimenti tramite un'operazione chirurgica per innestare le parti meccaniche, di cui restano sottilissime cicatrici pressoché invisibili. Questo ha portato ad una fedele collaborazione tra il sistema sanitario e le industrie robotiche. 
 </div>

<center><div class=titoli>Patologie Fisiche</div></center>
<div class=block>Gli esami necessari ad individuare determinate patologie sono divenuti più accurati ed affidabili, al punto che è possibile diagnosticare qualunque tipo di malattia in tempo celere e procedere a cure definitive, debellando per sempre patologie mortali. Questo non significa ovviamente che le persone sono divenute immuni ad infezioni di vario genere, dalle più leggere alle più gravi, ma che esse non costituiscono più una minaccia per la vita umana. Discorso differente per le patologie psichiche, per cui le cure si sono evolute senza tuttavia essere definitive. </div>

<center><div class=titoli>Chirurgia Estetica</div></center>
<div class=block>La chirurgia estetica si è evoluta al punto tale da poter cambiare completamente i connotati del viso e del corpo di una persona se questa lo desidera, senza lasciare cicatrici né tracce dell'operazione; grazie all'utilizzo dei laser è possibile anche cambiare il colore delle iridi in modo permanente e rimuovere tatuaggi o cicatrici come se essi non fossero mai esistiti. </div>

<center><div class=titoli>Clonazione</div></center>
<div class=block>Gli studi dell'organismo umano hanno raggiunto il loro apice, permettendo in caso di necessità la creazione di un clone identico al corpo originale e tuttavia privo, senza l'ausilio della magia, di anima e coscienza. Non è raro che persone facoltose richiedano preventivamente un proprio clone nel caso dovesse accadergli qualcosa. I cloni sono tenuti in un'ala sorvegliata dell'ospedale. </div>