<center><div class=titoli>Cosa sono?</div></center>
<div class=block>
Ogni discendenza corrisponde ad un pianeta del sistema solare.<br>
All'iscrizione ogni Player può decidere per il suo Personaggio una discendenza. Nell'universo di Last Hope non esiste la concezione del "segno zodiacale" (né quindi nessun oroscopo), sostituita invece dalla possibilità di abbinare ogni Pg ad una precisa Discendenza.
In Off è a scelta del singolo Player, in On è una caratteristica madre del Personaggio su cui si basa la sua indole, il suo comportamento, e che si acquisisce alla nascita in modo spontaneo e innato. Essa rappresenta il pianeta a cui l'anima appartiene per stirpe e discendenza.<br><br>

- <i>Il mio Pg sa di appartenere a tale discendenza?</i><br>
Può saperlo, si. In che modo? Alla nascita i suoi genitori possono averlo portato presso la casta sacerdotale in un semplicissimo rito dove è stata svelata la Discendenza. In alternativa anche un qualsiasi soggetto capace di leggere le carte è in grado di scorgere questo dettaglio e riferirlo al Pg (un dato che può essere tranquillamente conosciuto da background senza bisogno di essere giocato).<br><br>

- <i>Il mio Pg può desiderare di cambiare discendenza in ongame?</i><br>
No e questa possibilità per volontà Ongame non è concretizzabile o fattibile né pensabile. E' come voler desiderare di cambiare segno zodiacale.<br><br>

- <i>La Discendenza va in base al giorno di nascita del Pg o altro?</i><br>
No. In ongame è strettamente personale e non ha a che vedere con date di nascita o giorni particolari.. </div>

<center><div class=titoli>Regolamento</div></center>
<div class=block>
• All'iscrizione è possibile scegliere una sola Discendenza. L'utente è quindi pregato di leggere bene tutte le descrizioni, scegliere quella che preferisce e giocare seguendo le linee guida su cui basare il proprio Pg<br>
• Ogni Discendenza ha dei bonus fissi sulle caratteristiche del Pg<br>
• E' possibile enfatizzare uno dei punti cardine della Discendenza e lasciare più nell'ombra gli altri, ma non uscire dallo standard generale della descrizione<br>
• E' possibile chiedere un cambio Discendenza una volta iscritti mandando la richiesta ad un Moderatore, purché non si abbia ancora effettuato nessuna giocata.<br>
• E' possibile cambiare Discendenza nel corso del gioco se la motivazione arriva da parte della Moderazione ed è dunque legata al modo errato di interpretare una Discendenza.<br>
• E' possibile cambiare Discendenza nel corso del gioco solo con importante motivazione di coerenza ongame. La richiesta va sottoposta allo Staff e, previa approvazione, viene effettuata con un evento ongame gestito da un Master.<br></div>

<center><div class=titoli>Mercurio</div></center>
<div class=block><u>Bonus</u>: +2 Mente; +1 Costituzione<br><br>

I discendenti di Mercurio, sono individui nati sotto il dominio della mente, scaturito dal puro intelletto. Portati a considerare l'intelletto come aspetto primario della vita, spesso si dedicano alla ricerca ed alla conoscenza, pur non disdegnano gli sport che stimolano i riflessi e la ricettività per ampliare la velocità di ragionamento e la prontezza intellettuale che si abbina al fisico ed al dominio dello stesso. Spesso pretendono molto da loro stessi ed alcune volte tendono a riversare questo loro perfezionismo anche sugli altri, pretendendo uguale serietà e responsabilità in ogni aspetto della vita quotidiana. Questo alcune volte porta i discendenti di Mercurio ad estraniarsi dai valori emozionali e sentimentali, pur non essendone privi in quanto esseri umani e vivendoli in modo nettamente più personale e discreto rispetto a molti altri, senza quindi riuscire sempre a mettersi nei panni degli altri od a comprenderli ed a metterli in secondo piano. Questo non vuol dire che i discendenti di questo pianeta siano degli insensibili, al contrario: alcuni di loro pur mantenendo caratteri più razionali rispetto ad altre discendenze, rimangono molto legati alla compagnia altrui, con cui amano dialogare, sebbene alcuni Mercurio ritengano superfluo ragionare con menti poco aperte. Sono dunque versatili ed indipendenti, alcune volte se superano la loro timidezza diventano grandi oratori carismatici grazie alle loro capacità intellettuali ed alla loro curiosità che li spinge a ricercare oltre i limiti conosciuti, trascinando così quelli che li circondano. <br><br>

<b>Positivo</b><br>
Tendono ad essere altruisti ed a valorizzare la possibilità ed il rispetto dei valori altrui, sono disponibili all'insegnamento ed all'apertura mentale propria ed altrui, si dimostrano versatili, indipendenti ed amanti della compagnia intellettuale di chi gli è attorno; in alcuni casi diventano bisognosi di certezze e del contatto fisico seppur moderato e privo di accezioni maliziose.<br><br>
<b>Negativo</b><br>
Tendono ad estremizzare la loro vena polemica e critica, la loro insofferenza verso atteggiamenti che reputano superficiali e sciocchi, diventando accusatori ed inaffidabili, nonché opportunisti e distaccati. In ogni caso, questi discendenti saranno portati a compiere i loro doveri qualunque sia il prezzo da pagare. 

</div>

<center><div class=titoli>Venere</div></center>
<div class=block>
 <u>Bonus</u>: +2 Volontà; +1 Destrezza<br><br>

I discendenti di Venere, sono individui nati sotto il dominio della percezione, scaturito dalla loro sensibilità. Amanti dell'arte, dell'eleganza e dell'estetica, i discendenti di questo pianeta sono i promotori indiscusso di tutto ciò che è bello in qualsiasi sua accezione: che siano fanatici dell'arte, dell'aspetto, del materialismo, dei sentimenti o dei più alti valori dell'Anima intesa sia nella sua parte distruttiva che costruttiva. Questo loro spiccato senso della ricerca della perfezione, li rende individui spesso ostinati ed aggrappati strenuamente alle proprie idee anche se errate, portandole avanti con convinzione e discrezione, evitando tutto ciò che potrebbe essere “rumoroso”, considerandolo un aspetto della vita che porterebbe solo caos e disordine nell'ambiente circostante, inteso come disturbo alla perfezione. Il loro lato vanesio tende a renderli amanti del perfezionismo estetico o sentimentale riflesso solo su loro stessi, alla ricerca spesso di attenzione e nel tentativo di suscitare ammirazione negli altri, spesso senza il desiderio di farlo pesare o discriminare gli altri ma per mera soddisfazione personale atta al raggiungimento di uno stadio superiore rispetto a ciò che perseguono. Coloro che nascono sotto l'influenza di Venere, sono individui spesso sociali che amano la compagnia della propria famiglia e dei propri amici, di cui spesso difficilmente riescono a fare a meno, sviluppando una sorta di dipendenza a causa della loro continua ricerca di certezze e stabilità nei rapporti emotivi ed emozionali a cui sono legati.<br><br>

<b>Positivo</b><br>
Tendono a mostrarsi incredibilmente socievoli, ben disposti verso il prossimo e generosi in ogni aspetto della vita, così come amanti della pace e dell'equilibrio senza l'obiettivo di trarne alcun tipo di guadagno o vantaggio per loro stessi, ma per il solo piacere di fare del bene.<br><br>

<b>Negativo</b><br>
Tendono ad essere possessivi, gelosi ed estremamente materialisti, refrattari ad agire senza ricevere qualche cosa indietro che sia materiale od emozionale. Possono essere inoltre narcisisti, morbosi nei rapporti tanto da diventare ossessivi e dipendenti in modo malsano da persone o oggetti. 

</div>

<center><div class=titoli>Terra</div></center>
<div class=block> <u>Bonus</u>: +2 Costituzione; +1 Mente<br><br>

I discendenti della Terra sono individui nati sotto il dominio della costituzione, scaturito dalla loro proverbiale salute. Sono individui generalmente dotati di una grande forza d'animo e decisione, che li porta ad affrontare qualunque cosa con una grande decisione e risolutezza, rendendosi di fatto dei Leader naturali di coloro che li circondano e che hanno la pazienza di seguire questi discendenti spesso irruenti. Il loro eclettismo li porta a scandagliare molti aspetti della vita, rendendoli spesso poco attenti e costanti o dediti ad una singola attività, mostrando così il bisogno di ricevere continui stimoli dall'esterno o il bisogno di trovare continuamente l'ispirazione necessaria per il rinnovamento e non rischiare di trovare quella stessa impresa intrapresa noiosa a lungo andare. Questo perché i discendenti della Terra sono sempre alla ricerca di nuove sfide, siano esse mentali o fisiche, in grado di dare un appagamento finale o una scarica di adrenalina. Sono individui orgogliosi, intelligenti, spesso eleganti e raffinati, tanto da non trascurare il loro aspetto, sia esso a livello di abiti o di cura del corpo, in modo da apprezzare sempre loro stessi ed essere costantemente in grado di affrontare nuove imprese che spesso si auto impongono. Inoltre questi discendenti, spesso si trovano ad affrontare la vita e le relazioni in maniera impulsiva, a sfidare la sorte e rendendosi così spesso incoscienti pur non essendo estranei o consapevoli ai rischi che si andranno ad affrontare e che rendono interessanti ed apprezzabili le sfide.<br><br>

<b>Positivo</b><br>
Tendono a mostrarsi come individui leali e molto generosi, esuberanti e pieni di energia, sinceri anche a costo di ferire il prossimo a causa della loro scarsa empatia. Tuttavia sono degli alleati fedeli, difficilmente portano rancore difensori delle idee e del senso della giustizia più alta.<br><br>
<b>Negativo</b><br>
Tendono ad essere ammaliatori insidiosi, grazie alla forza del loro carattere passionale, che li rende altresì impulsivi, violenti, irruenti ed autoritari, fin troppo egocentrici peccando di un'autostima eccessiva. 
</div>

<center><div class=titoli>Luna</div></center>
<div class=block>
 <u>Bonus</u>: +2 Volontà; +1 Forza<br><br>

I discendenti della Luna sono individui nati sotto il dominio della volontà, scaturita dalla forza dei loro sentimenti. Sono individui romantici, sensibili ed istintivi: i discendenti della Luna tendono ad essere spesso malinconici e poetici, nonché a volte ermetici. Ostinati e convinti delle loro idee, sono in grado di difenderle anche contro ogni logica razionale, combattendo con fierezza per poterle avanti ad ogni costo. I nativi della Luna, sono spiccatamente attaccati al passato e spesso ai valori familiari, sebbene non necessariamente di sangue, circondarsi delle persone arrivando ad attaccarsi a loro come se fossero la loro famiglia di nascita ed elevandole a livello di “tesori” preziosi a cui dedicarsi anima e corpo. Questo li rende i principi delle emozioni non spesso condivise, diventando a volte morbosamente attaccati ai ricordi legati ai sentimenti che scaturiscono dal passato: per questa ragione, quando viene toccata la sfera sentimentale ed emotiva, rischiano di diventare istintivi ed instabili, abbandonandosi al turbinio delle emozioni più forti. Alcuni di questi individui, tuttavia, tendono ad innalzare una corazza verso l'esterno ed a non affezionarsi facilmente ad altri discendenti, per non essere intaccati da queste forti emozionalità che rischiano di destabilizzare l'umore e renderli agli occhi esterni decisamente più fragili degli altri discendenti. In questo caso sceglieranno poche persone di cui circondarsi, a cui si dedicheranno con una maggiore attenzione e cura, rischiando così di far nascere un'emozionalità decisamente più violenta.<br><br>
<b>Positivo</b><br>
Tendono ad essere estremamente empatici, comprensivi e pazienti verso il prossimo anche nei loro sbalzi d'umore peggiori. Tenaci e con una forza d'animo che spesso non viene compresa a causa della loro emotività e della loro capacità di esternare la loro parte più fragile, rendendoli di fatto i più forti fra i discendenti a livello spirituale. Sono individui spesso generosi che amano condividere i loro averi con gli amati.<br><br>

<b>Negativo</b><br>
Tendono a diventare avari per circondarsi di tutto ciò che potrebbe renderli stabili a livello economico nonché sereni e tranquilli, diventando egoisti ed egocentrici oltre che melodrammatici, possessivi e gelosi verso le altre persone di cui si circondano, nonché inaffidabili e bugiardi, facendo della loro sfera principe l'inganno. 
</div>

<center><div class=titoli>Marte</div></center>
<div class=block>
 <u>Bonus</u>: +2 Forza; +1 Percezione<br><br>

I discendenti di Marte sono individui nati sotto il dominio della forza, scaturita dall'energia e dalla passione. Sono individui ambiziosi e sempre in competizione con il prossimo, naturalmente portati a prendere l'iniziativa in ogni situazione, gettandosi a capofitto in ogni impresa al fine di trarne un giovamento ed una scarica intensa di adrenalina che li fa sentire di fatto vivi. A causa della loro istintività, spesso alternano fasi di noia della vita fino a che non riescono a trovare un nuovo scopo o una nuova sfida da affrontare, a volte arrivando a crearla per soddisfazione personale. Per questa ragione tendono a porsi come esponenti principi della passionalità più istintiva ed immediata, dotandosi di un fascino energico senza eguali. Dotati di una scarsa pazienza ed empatia, non sono adatti ad imporsi come guida altrui, sebbene siano individui che possono generare forti sentimenti di ammirazione per il loro spiccato coraggio e la loro energia, spesso travisate in un puro e semplice aspetto della loro incoscienza e scarsa capacità di valutare pro e contro di una situazione, in cui si gettano senza valutarne le conseguenze in ogni ambito: sia personale, sentimentale, lavorativo o altro. Sono individui che preferiscono la sostanza più dell'apparenza, anche a costo di apparire sciatti e spesso approssimativi: non mancano però fra questi discendenti dei cultori del corpo, inteso come mezzo per raggiungere uno stato ottimale fisico e/o mentale in cui si è sempre pronti ad agire ed intervenire al meglio delle proprie capacità, per non lasciarsi sfuggire alcuna occasione.<br><br>

<b>Positivo</b><br>
Tendono ad essere fortemente leali e sinceri, tanto da risplendere nel loro alto senso di giustizia spesso ideale e quasi irraggiungibile, peccando di una sincerità a volte rude. Impavidi e costruttivi, sanno essere generosi e per la loro natura dinamica difficilmente riescono a portare rancore, preferendo ai piani di vendetta la ricerca della Giustizia anche nella punizione contro il male.<br><br>
<b>Negativo</b><br>
Tendono ad essere rancorosi e rabbiosi verso i torti subiti, aspri e poco inclini all'ascolto ed alla comprensione. Questo porta spesso i discendenti di questo pianeta ad essere insensibili, violenti, aggressivi poco ragionevoli ed a riversare tutte le proprie emozioni su coloro che li circondano, spesso tentando di distruggere istantaneamente coloro che cercano di intralciarli e sui loro nemici. 
</div>

<center><div class=titoli>Giove</div></center>
<div class=block>
 <u>Bonus</u>: +2 Costituzione; +1 Volontà<br><br>

I discendenti di Giove sono individui nati sotto il dominio della costituzione, scaturita dalla resistenza. Sono individui caparbi ed avventurosi, spesso sfuggenti ed illusi stravaganti: i discendenti di Giove si distinguono per la loro natura energica e per la passione che riescono a trasmettere nella loro innata dedizione rispetto a tutto ciò che perseguono, siano esse strade che portano alla distruzione o alla costruzione di un qualche cosa di nuovo, purché funzionale al cambiamento che loro auspicano. Alcuni di loro si presentano spesso come virtuosi, amanti delle arti o di qualsivoglia attività che sia in gradi di donare loro una ricchezza d'animo, sebbene spesso non sia la loro strada principale in cui si applicano maggiormente ma solo un passatempo che sia in grado di riempire i vuoti delle loro giornate dopo il dovere svolto.
Sono persone dedite alla realizzazione di alti obiettivi, di situazioni di stabilità e spesso alla ricerca di risposte verso l'ignoto che amano esplorare sia in un'accezione fisica che in una intellettuale, senza stancarsi mai e perseguendo con decisione e convinzione il loro obiettivo. Nonostante questo, alcuni Giove sono dei ferventi conservatori delle regole, riuscendo a trovare in esse una stabilità ed una certezza a cui fare ritorno nel caso le strade intraprese portino a delusioni o da nessuna parte.<br><br>
<b>Positivo</b><br>
Tendono ad imporsi nella loro natura più autoritaria come Giudici imparziali dei crimini altrui, mostrandosi onorevoli ed intransigenti, sebbene siano dotati spesso di una ricchezza d'animo che non rischia di sfociare nell'ingenuità ma piuttosto nella fiducia verso il miglioramento, essendo intrisi di un ottimismo contagioso. Sono individui leali, fedeli, propositivi verso la costruzione e fortemente onorevoli.<br><br>
<b>Negativo</b><br>
Tendono a diventare indulgenti con loro stessi, giustificare ogni propria azione ponendosi perennemente nella parte del giusto, peccando di una spiccata superbia e spesso insensibilità verso il prossimo, oltre che scarsa empatia. Questa è la principale ragione per cui tendono a distruggere tutto ciò che non li compete o coinvolge direttamente, senza curarsi degli altri e senza venire intaccati dal dolore di chi li circonda, senza riuscire di fatto a comprenderlo. 
</div>

<center><div class=titoli>Saturno</div></center>
<div class=block>
<u> Bonus</u>: +2 Costituzione; +1 Mente<br><br>

I discendenti di Saturno sono individui nati sotto il dominio della resistenza, scaturito dal divenire e dal cambiamento. Sono spesso pratici e perseveranti, sebbene oscillino costantemente in un dualismo che li vede divisi fra concretezza e libertà ideale, fra materialismo ed emozionalità. Questi Discendenti sono di fatto i più imprevedibili nelle loro azioni e lunatici, cambiano spesso idea e difficilmente si legano strettamente a qualcuno, a causa della loro indipendenza che li porta ad allontanarsi dal resto delle persone che li circondano, pur sentendo il forte bisogno di sentirli accanto a loro ed alternando così momenti di grande affezione e coinvolgimento emotivo ed altri di freddezza austera o ancora di dolcezza e violenza. Attaccati al concetto del divenire e della continua trasformazione dello stato dell'essere, questi discendenti sono i meno spaventati rispetto alle azioni future del mondo, assecondandole senza intralciarle.<br><br>
<b>Positivo</b><br>
Tendono a mostrarsi come individui intrisi generalmente di una profonda saggezza così come comprensione dei punti di vista altrui, rendendoli creature empatiche, affezionati agli amici che li circondano pur non riuscendo sempre correttamente a dimostrarlo, oscillando fra impeti di giustizia violenta punitiva verso il male a causa della forte emozionalità ad altri di carità verso coloro che hanno causato torti e dolore al prossimo.<br><br>
<b>Negativo</b><br>
Tendono ad essere terribilmente egoisti ed incredibilmente crudeli, provando piacere nel dolore altrui che vedono come un passaggio da uno stato di quiete della vita ad uno di moto verso la morte. Spesso abbandonano l'autocontrollo per lasciarsi andare al loro lato più oscuro, per poi tornare sulla loro strada assieme a tutti i dubbi che possono scaturire dalle loro azioni. 
</div>

<center><div class=titoli>Urano</div></center>
<div class=block>
 <u>Bonus</u>: +2 Destrezza; +1 Percezione<br><br>

I discendenti di Urano sono individui nati sotto il dominio della destrezza, scaturita dalla velocità dell'essere. Sono individui improntanti verso l'evoluzione e la rivoluzione, solitamente agiscono senza uno schema o un piano ben preciso e detestano che gli vengano messi dei paletti, essendo degli individui spiccatamente indipendenti. Sono originali, versatili, egocentrici, arguti e fascinosi, non amano condividere niente e nessuno con terzi, anche e soprattutto a causa della loro passionalità e dei loro istinti che spesso li portano a non reagire lucidamente davanti alle situazioni rendendosi così di fatto incapaci a scindere la ragione dal torto. A causa della loro indole imprevedibile, è terribilmente difficile comprendere quale sarà la loro successiva azione o reazione a determinati stimoli.
 I discendenti di Urano sono molto attaccati agli amici, pur detestando che questi possano in qualche modo frenare il loro istinto dedito alla libertà ed al loro individualismo che portano avanti in modo terribilmente contraddittorio, vista la loro necessità costante di avere attorno qualcuno. Quando ad un discendente di Urano viene fatto un torto, può non reagire immediatamente all'offesa ma piuttosto covare rancore e vendetta che prima o poi porterà a compimento.<br><br>
<b>Positivo</b><br>
Tendono ad essere impulsivi e caparbi, tanto da cercare di raggiungere il loro obiettivo o l'ideale in cui credono anche a costo di un sacrificio estremo. Se legati idealmente ad una persona o ad un gruppo, si dimostrano persone leali e fedeli.<br><br>
<b>Negativo</b><br>
Tendono ad esaltare la loro vena distruttiva, eccentrica e ben poco ragionevole. Si dimostrano spesso velenosi, perversi (nell'accezione più ampia del termine) e rancorosi, tanto da far diventare un torto subito una malattia che li consuma dall'interno fino a che non otterranno il risultato da loro auspicato. 
</div>

<center><div class=titoli>Nettuno</div></center>
<div class=block>
 <u>Bonus</u>: +2Percezione; +1 Destrezza<br><br>

I discendenti di Nettuno sono individui nati sotto il dominio della percezione, scaturita dalla loro empatia innata. Sono individui sognatori ed idealisti e si distinguono maggiormente per la loro sensibilità rispetto all'arte ed a tutto l'ambiente che li circonda che considerano spesso come un'estensione o la natura stessa dell'arte e fonte primaria di verità, nel costante tentativo di coglierne l'essenza mistica celata dietro l'apparenza, alla ricerca del reale aspetto di ogni cosa o persona e delle risposte nascoste dietro ogni azione. Amanti non solo delle arti ma anche degli sport, intesi come la sublimazione del corpo che raggiunge la sua più alta forma e capacità di liberarsi dalla tensione che, se troppo accumulata, rischia di farli diventare paranoici ed ipocondriaci.
Sono i sovvertitori delle regole, coloro che cercano di romperle senza irruenza e spesso indecisi su ciò che dovrebbero seguire, a causa della loro natura che li porta spesso ad interrogarsi sul concetto stesso di bene e di male, di giusto o sbagliato.
Sfuggevoli ed avventurosi, testardi e riservati, i discendenti di Nettuno possiedono spesso la potenzialità per essere buoni Leader, grazie soprattutto alla loro capacità empatica che li mette in condizione spesso di comprendere anche gli stati d'animo di chi hanno di fronte, seppure non sempre siano in grado di dimostrarlo.<br><br>
<b>Positivo</b><br>
Tendono a rivelarsi ottimisti ed idealisti, perseguendo il sogno di un mondo ideale e pacifico che cercano ad ogni costo di realizzare, arrivando spesso a credere nel cambiamento anche di ciò che ad altri può sembrare impossibile.<br><br>
<b>Negativo</b><br>
Tendono a presentarsi come individui ingannevoli, avvelenatori della mente, spesso freddi e distaccati oltre che concentrati solo ed esclusivamente su loro stessi. Tendono a cercare di distruggere l'animo prima del corpo, rendendoli di fatto graduali nel loro concetto di male e non di rado preferiscono le torture ad una morte rapida.<br>
</div>

<center><div class=titoli>Plutone</div></center>
<div class=block>
 <u>Bonus</u>: +2 Volontà; +1 Forza<br><br>

I discendenti di Plutone sono individui nati sotto il dominio della volontà come intensità e forza delle loro ragioni. Sono individui arguti e riservati tanto da risultare spesso criptici e dall'emozionalità sepolta ed inconfessata. Critici verso ogni aspetto della vita, tanto da cercare di analizzarne ogni minimo aspetto per scomporla e comprenderla in ogni sua sfaccettatura e possibilità a cui, una volta arrivati, non si sottraggono ma ne accolgono il cambiamento ed ogni variante con il rispetto dei saggi osservatori. Fascinosi ed arguti, i discendenti di questo pianeta sono dunque portati al rinnovamento che sostengono con forza in ogni suo aspetto, promuovendo cambiamenti importanti che possano scuotere la situazione e cambiarla radicalmente.
Fra le loro qualità più spiccate si evidenzia anche l'astuzia, utilizzata spesso per il raggiungimento dei propri scopi in maniera oculata, essendo degli individui che raramente si mettono in mostra o cercano di agire rumorosamente, nel tentativo di passare inosservati e spingere al cambiamento pur restando nell'ombra. Fra i loro difetti più evidenti spicca invece la tendenza alla superbia, intesa come convinzione di essere sempre nel giusto e di idee salde che non possono essere comprese da terzi.<br><br>
<b>Positivo</b><br>
Tendono a presentarsi come forti promotori degli ideali del bene, che portano avanti con un'imponente forza d'animo che sfruttano per il raggiungimento dei loro obiettivi, che perseguono con dedizione e con responsabilità. Sono individui apparentemente pazienti sebbene rimangano comunque poco comprensivi rispetto alle ragioni del male.<br><br>
<b>Negativo</b><br>
Tendono a diventare rancorosi, vendicativi e crudeli in maniera indiscriminata, seppure non si lascino mai andare a sentimenti di rabbia. Alcune volte le loro idee ed i loro obiettivi sfociano in una vera e propria ossessione, diventando così l'unica ragione da perpetrare tramite i loro piani, che non abbandoneranno fino al raggiungimento del loro scopo. <br>
</div>